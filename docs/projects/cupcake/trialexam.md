---
title: Prøveeksamen
description: Oplæg til prøveeksamen
layout: default
parent: Cupcake projekt
grand_parent: Projekter
nav_order: 1
permalink: /projekter/cupcake/trialexam/
---

# Prøveeksamen

Mandag den  7. april afholder vi en prøveeksamen i Lyngby.

Lad os allerede slå fast, at prøveeksamen ikke er en afhøring. Det er en dialog, hvor vi forsøger at finde ud af hvad I har lært. Så tag det helt roligt.

#### Aflevering af opgaven

Deadline for indlevering af kode og rapport er fredag den 4/4 kl. 15.00.

1. Der afleveres et link til GitHub, hvor begge dele skal forefindes. Rapporten skal afleveres i pdf-format.

2. Her er link til afleverings-siden (I skal helt ned i bunden af siden). I behøver kun at aflevere en gang pr. gruppe, da systemet allerede ved hvem der arbejder sammen.

#### Prøve-eksamenstider

Vi sender mødetider rundt til jer.

**Afvikling af prøve-eksamen**

Prøveeksamen afvikles i mødelokaler på 3. sal.

Vælg en fra jeres gruppe, som står for det meste af fremlæggelsen. Hvis der er flere som gerne vil vise noget, så aftal det på forhånd, men formålet med prøveeksamen er, at I alle får en fornemmelse af hvordan det foregår.

Tiderne nedenfor er vejledende (i alt ca. 30 min pr. gruppe).

| Varighed | Aktivitet | Forslag |
| --- | --- | --- |
| 5 min | Præsentation | Præsentation af projektets vigtiste dele med en Powerpoint eller noget lignende. Præsenter noget, som I finder interessant. Det kan være forklaring af et diagram, noget kode eller lignende. |
| 5-10 min | Kodevising | Vælg en userstory. F.eks. "US-1" og kør den igennem rent kodemæssigt. Dvs, start Jetty fra IntelliJ, læg en cupcake i kurven og vis undervejs koden. Thymeleaf skabelonen - routing - controller - mapper osv. |
| 10-15 min | Eksamination | Vi spørger lidt ind til indholdet i jeres rapport og beder jer om at forklare noget kode. F.eks. “Vis os hvad der sker i koden når I gennemfører en ordre” osv. Husk: det er ikke en afhøring, men en dialog. Så tag det roligt. Sørg for at have projektet åbent i IntelliJ og PgAdmin. |
| 5 min | Feedback | Her giver vi vores kommentarer til opgaven og jeres fremlæggelse. |
